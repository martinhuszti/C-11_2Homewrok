Ötlet: gonosz akasztófa
A program kívülről egy szokványos akasztófaprogramnak néz ki: a felhasználó betűket tippel, és megtudja, hogy a gép által gondolt szóban hol vannank olyan betűk.

Azonban most a gép nem kötelezi el magát egyetlen egy szó mellett sem. A felhasználó tippjei alapján mindig úgy szűkíti a szóba jöhető szavak halmazát, hogy a legkevesebb segítséget adjon a felhasználónak. Ez nem azt jelenti, hogy minden betűre azt mondja, hogy nincs – néha úgy segít kevesebbet, ha látszólag sokat segít.
Pl. ha a szóba jöhető szavak listája: „aroma, adoma, apuka, strand, start, zizeg, zokni”,

 és a felhasználó az „a” betűt tippeli, akkor a programnak érdemes „a...a”-t mutatnia a felhasználónak. Akkor még mindig három szó marad, szemben azzal, mintha „..a..”-t vagy „.....”-t mondott volna neki.

Ennek a feladatnak a lényege az, hogy minél több tárolót és algoritmust újrahasznosítson a program az STL-ből.
